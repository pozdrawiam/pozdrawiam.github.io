---
title: Witaj (statyczny) świecie!
date: 2022-12-29 18:12
categories: [Ogólne]
tags: [pisanie, blog, jekyll]
---

Pierwszy, początkowy, inaugurujący, inicjujący wpis...

Na tym blogu będę pisał o różnych aspektach programowania oraz tematach wartych uwagi w oparciu o pragmatyczne doświadczenia, czyli przede wszystkim **o tym co jest skuteczne i działa w praktyce**.

## Skąd pomysł na ten blog

Stworzenie bloga czy strony wizytówki chodziło za mną od dawna. Jest to popularne zajęcie po pracy wśród specjalistów branży IT i stanowi jeden z elementów marki osobistej. 
Natłok obowiązków i innych zajęć sprawił, że temat długo odwlekałem, ale motywację dała mi chęć poznania technologii statycznych generatorów stron tudzież alternaty dla Wordpressa (popularnego narzędzia do tworzenia stron i blogów, z którym mam wiele doświadczenia - szczególnie technicznej obsługi).

## Dlaczego warto blogować?

Tworzenie bloga ma wiele zalet takich jak:

* Dzielenie się wiedzą z innymi daje satysfakcję. Może być szczególnie pomocne dla prężnie rozwijających się dziecin takich jak programowanie i inne działy informatyki. Przy okazji można samemu więcej nauczyć się o opisywanych kwestiach.
* Potrzeba wyrażenia siebie. Blogowanie może być sposobem na wyrażenie swoich myśli i poglądów na temat różnych aspektów własnej specjalizacji czy również bardziej przyziemnych zagadnień.
* Chęć rozwoju umiejętności pisania. Pisząc bloga, można ćwiczyć swoje umiejętności pisarskie i rozwijać swoje umiejętności komunikacyjne, co może być przydatne w pracy zawodowej i na co dzień.
* Kontakt z innymi. Blogowanie może być sposobem na nawiązanie kontaktu z innymi specjalistami z danej branży i dzielenie się pomysłami oraz doświadczeniami.

Humorystyczne podejście do tematu: [startafuckingblog.com](https://startafuckingblog.com/){:target="_blank"}.

## Jak działa ten blog?

Strona powstała z użyciem generatora stron statycznych [Jekyll](https://jekyllrb.com/){:target="_blank"}. 
Wpisy dodawane są poprzez tworzenie dokumentów w Markdown (prostym formacie tekstowym).
Po dodaniu tekstu do repozytorium Git następuje automatyczne wygenerowanie strony w postaci plików Html i umieszczenie na hostingu.

## Jekyll vs Wordpress

Wordpress (w skrócie WP) to system dominujący w sferze blogów, stron firmowych i nie tylko. Jest klasyczną aplikacją z backendem PHP i bazą danych MySQL.
Zobaczmy czym różni się taki blog jak ten od klasycznego podejścia.

Zalety Jekyll (i podobnych rozwiązań) względem WP:

* łatwiejszy hosting - nie wymaga bazy danych i backendu
* niski (a zwykle zerowy) koszt
* ogromna wydajność i łatwa skalowalność (pliki statyczne zamiast dynamicznych)
* większe bezpieczeństwo (wystarczy zabezpieczyć hosting)

Zatem rozwiązania oparte o generatory plików statycznych mogą skutecznie rywalizować z WP.
Imo warto się z nimi zapoznać. Jekyll jest najpopularniejszy, alternatywy to np. Hugo, Gatsby/VuePress, Hexo, Pelican.
